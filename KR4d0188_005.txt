# -*- mode: mandoku-view; -*-
#+TITLE: 少陽集
#+DATE: 2015-08-24 23:58:05.124109
#+PROPERTY: ID KR4d0188
#+PROPERTY: BASEEDITION WYG    
#+PROPERTY: JUAN 卷五
<pb:KR4d0188_WYG_005-1a>¶
欽定四庫全書¶
　少陽集巻五　　　　　　　宋　陳東　撰¶
　　詩詞¶
　　大雪與同舍生飲太學初筮齋¶
飛亷强攪朔風起朔雪飄飄灑中土雪花着地不肯消¶
億萬蒼生受寒苦天公剛被陰雲遮那知世人凍死如¶
亂麻人間愁歎之聲不忍聽誰肯採摭傳說聞達太上¶
家地行賤臣無言責私憂過計如杞國揭雲直欲上天¶
<pb:KR4d0188_WYG_005-1b>¶
門首為蒼生訟風伯天公倘信臣言憐世間開陽闔陰¶
不作難便驅飛亷囚下鄷都獄急使飛雪作水流潺潺¶
東方日出能照耀坐令和氣生人寰¶
　翼按玉川月蝕詩昌黎風伯訟合先生此詩遂成三¶
　絶¶
　　律詩三十韻僅存二韻¶
山嶽遭埋沒乾坤着蔽䝉已成堆積勢漸費掃除功¶
　　自許昌如蔡與石士繇酌别一章¶
<pb:KR4d0188_WYG_005-2a>¶
太學諸生出許昌抱關夫子特相將輕衣短㡌秋風裏¶
瘦馬羸童古柳傍黄葉翻翻慘離思濁醪沃沃澆愁腸¶
欲知此别情懐惡正是平生氣味長公歸且作詩書伴¶
我去還依鴻鴈行酒䦨徑渡石橋子回首髙城揮夕陽¶
　　與虞章舜卿二表弟季明游兼勝亭有作¶
危亭兼雅勝勝景足奇觀湖水涵天入山雲帶雨蟠千¶
松偃夜月萬竹撼春寒玉井汲甘冷塵縁那得干¶
野曠湖山逺林深松竹幽舊題看壁立前事逐萍浮荏¶
<pb:KR4d0188_WYG_005-2b>¶
苒荒三徑依稀度九秋故人應念我雅會莫遲留¶
三子皆吾弟阿章才更豪風流江左舊句法杜陵髙雅¶
志在五馬壯心連六鰲時哉偶未與日且醉金舠¶
　　次韻同舍李冲壽夜坐¶
時引金盃㧞劍看光芒髙徹斗牛寒要令世事從心淡¶
可謂人情徹鼻酸經術豈應窮皓首文章何用苦雕肝¶
吾徒行與功名會莫作覊人日夜歎¶
　　秋夜獨坐有感一章奉呈師說令尹奉議光明主¶
<pb:KR4d0188_WYG_005-3a>¶
　　　簿虞章¶
依依客舘夜燃膏子夜覊愁無處逃閑炷爐香聴夜雨¶
快斟盃酒讀離騷休驚時節云何速獨弔古人殊不遭¶
一陣曉寒催畫角朝來爽氣碧山髙¶
　　彦雋母挽章二首¶
人生五福古難全天賦夫人獨不偏内行無慚詩婦孝¶
母儀何啻穆姜賢庭幃已歎芳魂獨宗族空留舊事傳¶
惟有南陔多少恨忍看松栢鎖寒烟¶
<pb:KR4d0188_WYG_005-3b>¶
少馳賢孝譽來配潁川家雖奪共姜誓曽無賢母瑕一¶
鄉䝉愛惠百口藉生涯享福踰中壽歸與勿怨嗟¶
　　穎川二絶¶
我家本出穎川住幾世不曽歸潁川今我暫來忽暫去¶
太丘風流誰與傳¶
我來穎川何所見青青古柏古城傍知是荀陳手親植¶
令人不覺淚行行¶
　　次韻士繇惜别¶
<pb:KR4d0188_WYG_005-4a>¶
男兒自有四方志離别豈能動剛腸功名未遂身未老¶
白眼青青頻舉觴¶
　　次韻邵予可彈琴二首¶
雷公徽玉粲明星照出師襄指下聲可憐此地無人識¶
喚作新來黒瘦筝¶
漫說朱絃大古清政無矇瞽在周庭髙山流水本無事¶
安用區區里耳聴¶
　　與士繇遊金山翼日分袂二絶¶
<pb:KR4d0188_WYG_005-4b>¶
早别金山恰曉鐘離㠶分破一江風𤓰洲渡口波聲逺¶
後夜相思明月中¶
京口𤓰洲一水間秋風重約到金山江山自為離人好¶
不為離人數往還¶
　　題吳公輔庵¶
一徑縈廻屋數間我來聊欲寄清閒道人杖履知何處¶
空鎻烟霞萬疊山¶
　　茶¶
<pb:KR4d0188_WYG_005-5a>¶
偏愛君家碧玉盤建溪雲脚未嘗亁書生自恨無金換¶
聊以詩章乞數團¶
　　送友人䘮二絶¶
欲認青帘索酒嘗俄驚丹旐送君䘮吕莊編戸傷心切¶
愁對清風想杜康¶
初成大厦勢巍巍有意于門駟馬車未乾壁土君先已¶
賀燕翻隨弔鶴飛¶
　　徐氏哀詞代作¶
<pb:KR4d0188_WYG_005-5b>¶
憶昔常隨祖母過登堂共慶尚埀胡十年未逺皆流蕩¶
地下相逢果有無¶
　　和邵予可賣俸豆¶
休論斥鹵與膏腴豆藿連阡稻麥無舉世紛紛寶魚目¶
投人慎勿以明珠¶
　　謁王樂道之子聞方飯絶客一絶¶
晚生恨不及前軰來訪諸郎觀典型吐握風流何寂寞¶
滿林風竹自秋聲¶
<pb:KR4d0188_WYG_005-6a>¶
　　詠桃花菊一章¶
潘郎嘗望塵陶令亟避俗胸中定何如清濁在一矚河¶
陽艶桃李彭澤鬱秋菊所好邈如許二子殊品目詩人¶
易評量忍使混衡斛當使氷鑑磨要遣鬚眉燭勿容脂¶
粉姿濫入珪璋録神仙真渺茫浪說武陵谷不如臨清¶
潭飲水樂自足誰令春雨紅㸃汚秋株緑寒根豈無知¶
風霜怒應蓄令尹非安仁腰帶肯輕束脫巾漉酒漿黄¶
花泛新馥¶
<pb:KR4d0188_WYG_005-6b>¶
　　春日偶題¶
驅除睡思茶甌外收拾春光酒盞中萬種窮愁渾不問¶
世間此樂幾人同¶
　　䟦黄魯直買米帖¶
廣文弦歌飯不足要是古來賢達人山谷有錢能買米¶
比之魯公殊未貧¶
　　尹舘作此覓酒召李順之飲¶
今日天色惡酒壺恰已空何來進童子挈榼問主翁主¶
<pb:KR4d0188_WYG_005-7a>¶
翁正對客兀坐書堂中諸生功課畢鼔瑟歌醉翁愛酒¶
欲出門杖頭無青銅春衣典又盡搜索計已窮酒興不¶
可遏不免作詩呼進童空壺挈將納宅庫為我却致䨥¶
灰紅得酒須尋愛酒伴更煩與召隴西翁¶
　　送黄仲達歸温州仍寄諸友¶
長安市上喜相逢傾葢恩情久要同幾載暌違勞想夢¶
一樽邂逅冩情衷家山柑橘正酣露江岸㠶檣忽飽風¶
歸去借聲詢舊友項髯方浪薛芹宫(項邦髯方正仲浪/薛公才多遇新除)¶
<pb:KR4d0188_WYG_005-7b>¶
(齊州/教授)¶
　　謝温州黄仲達送鄂州𤓰虀¶
黄夫子從汶上來三束𤓰&KR1085;送風土應知我亦困虀鹽¶
肯食沽酒與市脯食肉者鄙無逺謀甲第紛紛何足數¶
飯蔬飲水真樂哉千古風流想尼父¶
　　夜飲二絶¶
笋芽鵝炙殊可口明月清風不着錢坐對青州一從事¶
共君今夜不須眠¶
<pb:KR4d0188_WYG_005-8a>¶
欣然有意引陶潛此意何妨俗士嫌三百青錢亦希有¶
速將趂取夜厭厭¶
　　秦刷子¶
誰研碧琅玕影撼半庭風月尚有嵗寒心在留得數根¶
華髪　龍孫愛戯碧波濤喜動清風發到得浪花深處¶
一甌香雪¶
　　西江月¶
風動一軒花竹琅玕青錦薰籠憐才自是宋墻東誰識¶
<pb:KR4d0188_WYG_005-8b>¶
琴心挑弄　暮雨乍收寒淺朝雲又起春濃氷肌玉骨¶
信俱融不比巫山閒夢¶
　　驀山溪元夕¶
半生覊旅幾度經元夜長是競虛名把良宵等閒棄捨¶
去年元夜道得身閒依舊是客長安寂寞孤眠者　今¶
年元夜也則非鄉社却有人約擕手燈前月下那知風¶
雨此事又參差成怨恨獨恓惶清淚潸然灑¶
　　七夕西江月詞¶
<pb:KR4d0188_WYG_005-9a>¶
我笑牛郎織女一年一度相逄歡情盡逐曉雲空愁損¶
舞鸞歌鳯　牛女而今笑我七年獨臥西風西風還解¶
過江東為報佳期入夢¶
　翼按先生詩詞乃百十中之一二耳然初筮齋詠雪¶
　一首直與盧韓月蝕詩並驅詠桃花菊一首體物之¶
　妙雜之蘇黄集中人不能辨吉光片錦大庖一臠豈¶
　在多哉¶
　¶
<pb:KR4d0188_WYG_005-9b>¶
　¶
　¶
　¶
　¶
　¶
　¶
　¶
　少陽集巻五¶
